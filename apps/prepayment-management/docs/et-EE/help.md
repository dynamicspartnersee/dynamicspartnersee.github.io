---
---
# Ettemaksude haldus - Kasutusjuhend

Kliendipõhise ettemaksu funktsionaalsus võimaldab BC-s järgmist:

-   Väljastada ettemaksunõuet ehk ettemaksuarvet.
-   Käibemaksuseadusest tulenevalt käsitleda klientide ettemaksu kui käivet ning arvestada sellelt käibemaksu.
-   Kliendi ettemaksude üle arvestust pidada ning neid kasutada (maha arvata) kliendile esitatavatel põhiarvetel.
-   Kliendipõhise ettemaksu funktsionaalsus toetab ka standardis olevat ettemaksu realiseerimata käibemaksu lahendust.
-   Siduda ettemakseid projektimooduliga.

## **Seadistamine**

Funktsionaalsuse kasutamiseks on vajalikud standardse ettemaksu seadistused. **Üld. konteeringu seadistuses** peab olema määratud **Müügi ettemaksu konto**.

### _**Ettemaksu realiseerimata käibemaksu seadistus**_

Kui soovitakse, et ettemaksuarvete käibemaks läheks KM deklaratsiooni alles seejärel kui arve on tasutud, siis tuleb teha järgenvad seadistused.

Esimese sammuna tuleb **Pearaamatu seadistuses** märkida linnuke _**Ettem. realiseerimata KM**_.

Teiseks tuleb **KM konteerimise seadistuses** soovitud _**KM äri konteeringurühma**_ ja _**KM toote konteeringurühma**_ kombinatsioonidel ära määrata _**Realiseerimata KM liik**_ (näiteks _Protsent_) ning lisaks tuleb määrata ka _**Real-mata müügi KM konto**_.

## **Kasutamine**

### **Kliendipõhise ettemaksu registreerimine ja ettemaksuarve väljastamine**

BC-s registreeritakse kliendipõhine ettemaks müügiarve kaudu. Selleks luuakse kliendile müügiarve, mille reale valitakse konto, mis esineb üld. konteeringu seadistuses veerus **Müügi ettemaksu konto**.

**Projektiga setoud** etteamksu arve loomine saab, saranselt projekti müügiarvetega, alguse Projekti plaanimisrealt ning sellele rakendub eelpoolmainitu. Projektipõhise etteamksu arve korral lisatakse **Ettemaksuandmikusse** ka **Projekti nr.** ning **Projekti ülesande nr.**

#### **_Tähtis_**
----------
_Ettemaksu arve koostamisel märgitakse taustal väli **Kliendipõhine ettemaksuarve** konteerimsiel automaatselt (välja väärtus kandub üle konteeritud arvele või konteeritud kreeditarvele)._

_Sellest tulenevalt rakendub järgnev:_

-   _Arvete konteerimisel kasutatakse konteeritud ettemaksu arvete/kreeditarvete numbriseeriaid._
-   _Sellise arvega saab müüa ainult ettemaksu kontodelt, mis on määratud üld. konteeringu seadistuses. Kontroll toimub konteerimisel._

----------

Kui arvereale valitakse müügi ettemaksu konto, siis loob BC automaatselt ettemaksukanded ettemaksuandmikusse ja konteeritud arve välja trükkimisel (kas nupust Konteeri ja prindi või konteeritud müügiarvete loendist) prinditakse välja ettemaksuarve.

### **Kliendipõhiste ettemaksukannete kontrollimine**

Ettemaksukandeid saab kontrollida kahel viisil.

-   Klientide loendis või kliendi kaardil olevas kiirinfoaknas **Ostja-kliendi müügi ajalugu**, kus avatud ettemaksu kannete arv kuvatakse väljal **Avatud ettemaksude arv**
-   Müügiarve, -tellimuse või kreeditarve lehel olevas kiirinfoaknas **Ostja-kliendi müügi ajalugu**, kus avatud ettemaksu kannete arv kuvatakse väljal **Avatud ettemaksude arv**

Numbrit klõpsates avaneb leht, kus kuvatakse kliendi ettemaksuandmiku kanded

Tähtsamate väljade selgitused:

|Väli | Selgitus|
|- | -|
Summa | Algne ettemaksu summa.
Jääksumma | Kasutamata ettemaksu summa.
Avatud | Märge väljal viitab, et ettemaksukanne on avatud ja seda saab saab kasutada (sel juhul on **Jääksumma** nullist erinev).
Kliendi andmikukande number | Viide kliendi andmikukande numbrile, millega seoses loodi kanne ettemaksuandmikusse.
Arve makstud | Viitab, kas ettemaksukande eest on kliendilt laekumine tehtud või mitte. Kui see on **Ei**, siis on kliendi andmikukanne avatud ehk kliendilt pole veel ettemaksu laekumist BC-s registreeritud. **Jah** puhul on kliendi andmikukanne suletud, mis viitab registreeritud laekumisele.
|Projekti nr. / Projekti ülesnde nr.| Lisatakse kannetele kui ettemaks on seotud projektiga ehk kui ettemaksu arve on loodud **Projekti plaanimisrealt**.|

#### **_Tähtis_**

----------

_Arvestama peab sellega, et **Ettemaksuandmikus** kuvatavad read, ei ole kliendi ettemaksu laekumised. Seda, kas ettemaks on kliendilt laekunud, kuvab ettemaksukandel välja **Arve makstud** väärtus. Kui see on **Ei**, siis on kliendi andmikukanne avatud ehk kliendilt pole veel ettemaksu laekumist BC-s registreeritud. **Jah** puhul on kliendi andmikukanne suletud, mis viitab registreeritud laekumisele._

----------

Kasutades tegevusnuppu **Navigeeri** saab vaadata märgitud ettemaksukandega seotud arvet ja kandeid.

### **Ettemaksu kasutamine**

Kliendi ettemaksu saab kasutada konteerimata müügitellimusel ja -arvel või projekti plaanimisridadel kasutades selleks nuppu **Too kliendipõhine ettemaks**. Avaneval lehel kuvatakse avatud ja jääksummadega ettemaksukanded, mille seast märgitakse kanne, mida soovitakse kasutada ja vajutatakse nuppu **OK**.

**OK** vajutamisel toimuvad järgmised kontrollid:

-   Kontrollitakse, et kande valuuta vastab dokumendi või projekti valuutale.
-   Kontrollitakse, et kande ettemaksu liik ei oleks **Tellimusepõhine** ehk, et kanne oleks **Kliendipõhine**.

Kandelt kopeeritakse uuele dokumendi reale või projekti plaanimisreale:

-   konto nr.
-   kirjeldus
-   kõik konteeringurühmad
-   müügireal/projekti plaanimisreal täidetakse väli **Seotud ettemaksukande number** seotud ettemaksu kande numbriga. Väli on peidetud ja selle infot saab vaadata ainult suumi kasutades
-   rea koguseks täidetakse miinus üks (-1).
-   juhul kui arve summa käibemaksuga on väiksem kui avatud ettemaks, siis vähendatakse selle järgi arvele toodavat summat.

#### **_Tähtis_**

----------

-   _Müügidokumendile/projekti plaanimisreale valitakse ettemaksuridu ükshaaval, st et korraga mitut rida valida ei saa._
-   _Kui ettemaksukandel olevat jääksummat ei soovita korraga kasutada, siis vähendatakse ettemaksurea summat veerus **Ühiku hind KM-ta** / **Ühiku hind**. Sel juhul jääb ettemaksukanne pärast dokumendi konteerimist jääksummaga avatuks._
-   _**NB!**Projektipõhise ettemaksu puhul tuleb seejärel projekti plaanimisrealt luua müügiarve._
-   _Ettemaksureaga müügidokumendi konteerimisel kontrollib BC, kas ettemaksuga müügirida ei ületa ettemaksukande jääksummat. Vea korral kuvatakse kasutajale veateade._
-   _Kui kogu ettemaksusumma kasutati ära, siis pärast müügidokumendi konteerimist märgitakse ettemaksukanne suletuks ja seda ei saa enam dokumendile valida._
-   _Kui ettemaksusummast kasutati ainult osa, siis jääb ettemaksukanne avatuks ning kande jääki saab kasutada mõne teise müügidokumendiga._

----------

### **Ettemaksuarve tühistamine**

Juba konteeritud kliendipõhise ettemaksuarve tühistamine käib läbi müügikreeditarve. Arve saab luua nullist või kasutada funktsionaalsust **Kopeeri dokument**, samuti võib **Konteeritud müügiarvete** loendis kasutada funktsiooni **Loo parandav kreeditarve**.

Ettemaksu kreeditarve koostamisel märgitakse taustal väli **Kliendipõhine ettemaksuarve** konteerimisel automaatselt. See määrab, et konteeritud kreeditarve number võetakse seadistusega määratud ettemaksu kreeditarve numbriseeriast.

Kreeditarve reale valitakse üld. konteeringu seadistuses esinev müügi ettemaksu konto, kogus 1, summa ning väljale **Seotud ettemaksukande nr.** ettemaksukande number, mida soovitakse tühistada.

#### **_Tähtis_**

----------

-   Kreeditarve konteerimisel kontrollitakse, kas väljale **Seotud ettemaksukande nr.** on ettemaksukande number valitud. Kui seda pole tehtud, siis kuvatakse kasutajale konteerimisel veateade.
-   Kui ei soovita kogu ettemaksukannet tühistada, siis vähendatakse kreeditarvel ettemaksurea summat veerus **Ühiku hind KM-ta**. Sel juhul jääb ettemaksukanne pärast dokumendi konteerimist jääksummaga avatuks (jääksummat vähendatakse kreeditsumma võrra).
-   Ettemaksureaga kreeditarve konteerimisel kontrollib BC, kas ettemaksuga rida ei ületa ettemaksukande jääksummat. Vea korral kuvatakse kasutajale veateade.
-   Kui kogu ettemaksusumma tühistati, siis pärast kreeditdokumendi konteerimist märgitakse ettemaksukanne suletuks ja seda ei saa enam dokumendile valida.
-   Kui ettemaksusummast tühistati ainult osa, siis jääb ettemaksukanne avatuks ja kande jääki saab kasutada mõne teise müügidokumendiga.

----------

### **Kuidas tühistada müügiarvet, millel on kasutatud ettemaksu**

Tühistamine toimub läbi müügikreeditarve või müügitagastuskorralduse. Dokumendi saab luua nullist, kasutades funktsionaalsust **Kopeeri dokument** või tagastuskorraldusel tegevust **Too konteeritud dokumendiread ümberpööramiseks**.

Dokumendireale valitakse (kopeeritakse) üld. konteeringurühmade seadistuses määratud müügi ettemaksu konto number, kogus -1, summa. Väli **Seotud ettemaksukande nr.** jäetakse tühjaks.

#### **_Märkus_**

----------

-   _Pärast konteerimist luuakse kliendile uus ettemaksuandmiku kanne, mida uue müügidokumendi puhul kasutada._

----------

Täpsema info saamiseks, palun võtke ühendust ühega partneritest:  
[http://www.dynamicspartners.ee](http://www.dynamicspartners.ee/)
